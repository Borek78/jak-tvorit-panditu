---
layout: default
title: Autorská práva a licenční poznámky - Pandita.cz
---

# Autorská práva a licenční poznámky

Tento článek je ze všech asi nejdůležitější.<br><br>

Každé autorské dílo (kniha, překlad, malba, píseň atd.) je v České republice chráněno [Autorským zákonem (zákon č. 121/2000 Sb.)](https://www.zakonyprolidi.cz/cs/2000-121). Aby bylo dílo chráněno autorský právem, nemusí k němu autor připojit výraz „© Jiří Novák“ nebo „Všechna práva vyhrazena“. Jakmile dílo vznikne, je automaticky chráněno autorským zákonem. <br><br>

Autorská práva můžou mít blahodárný vliv na mnoho oblastí lidských činností. Při sdílení Buddhovy Dhammy jsou ale až příliš často překážkou. <br><br>

Od roku 1990 bylo do českého jazyka přeloženo mnoho knih a textů. Jsou uloženy na různých místech. Některé z nich jsou dostupné i online, ale často není vůbec jasné, jestli tyto texty může sdílet a distribuovat i někdo další.<br><br>

Uvedu jeden příklad za všechny.<br><br>

Český indolog, profesor Karel Werner, přeložil z pálijštiny do češtiny Dhammapadu. Svůj překlad tvořil s důrazem na plynulost a čtivost textu. Určitě bych ho rád nějakým způosbem použil pro projekt Pandita, třeba bych z něj mohl vytvořit audioknihu. Můžu to ale udělat?<br><br>

Profesor Werner je již po smrti, a tak se ho nemůžu zeptat, jestli bych jeho překlad mohl použít. Možná by byl rád, kdyby na jeho práci navázal někdo další.<br><br>

Jak podobné situace řešit?<br><br>

Ke každému dílu lze připojit licenční poznámku, ve které bude infomace o tom, za jakých podmínek může kdokoli dílo použít.<br><br>

Licenční poznámku si může každý autor vytvořit sám. Takové licenční poznámky lze nazvat neformálními licenčními poznámkami, protože nemají žádnou standardizovanou formu: je zcela na autorovi, jakou poznámku si napíše. <br><br>

Druhým typem licenčních poznámek jsou formální licenční poznámky, které mají nějakou osvědčenou, všeobecně známou formu. K nejznámějším formálním licenčním poznámkám patří tak zvané [Creative Commons (CC) licence.](https://cs.wikipedia.org/wiki/Creative_Commons) Za podmínek jedné z těchto Creative Commons licencí je publikována i celá Wikipedie. <br><br>

V patičce Wikipedie je tato poznámka:

<div class="citace">
Text je dostupný pod licencí <a href="https://creativecommons.org/licenses/by-sa/3.0/cz/">Creative Commons  „Uveďte autora – Zachovejte licenci“</a>, případně za dalších podmínek. Podrobnosti naleznete na stránce Podmínky užití.
</div>

### Neformální licenční poznámky

Pro projekt Pandita zatím používáme tyto dvě neformální licenční poznámky.<br><br>

První z nich používám pro titulky, které jsem vytvořil k videím Ajahna Brahma. Najdete ji na stránce [Oprávnění k užití obsahu YouTube kanálu PANDITA CZ](opravneni-k-uziti-obsahu-youtube-kanalu-pandita-cz.html).<br><br>

Druhá z nich je na google disku Pandita ve složce DHAMMADESANA.WZ.CZ. Je použita pro překlady esejí o Buddhových žácích, které přeložil Štěpán Chromovský.

<div class="citace" >

Tento text smíte kopírovat, formátovat, tisknout, publikovat a distribuovat, a to pomocí jakéhokoli média, za podmínky, že: (1) budete dílo distribuovat zdarma (bez nároku na odměnu) a – v případě, že budete text tisknout – nevytisknete více než 50 kopií; zřetelně označíte, že jakákoli odvozená díla (včetně překladů) jsou odvozena z tohoto dokumentu; a (3) součástí vašich kopií nebo odvezených děl bude celý text této licence. V opačném případě jsou všechna práva vyhrazena.
<br>

<h6> Dodatečná práva </h6><br>

Další práva lze získat od autora českého překladu (stepan.chrom@centrum.cz) a Buddhist Publication Society.

</div>

### CC licence

Existuje sedm typů CC licencí.<br><br>

[CC-Zero](https://creativecommons.org/publicdomain/zero/1.0/deed.cs)<br>
[CC BY](https://creativecommons.org/licenses/by/4.0/deed.cs)<br>
[CC BY-SA](https://creativecommons.org/licenses/by-sa/4.0/deed.cs)<br>
[CC BY-ND](https://creativecommons.org/licenses/by-nd/4.0/deed.cs)<br>
[CC BY-NC](https://creativecommons.org/licenses/by-nc/4.0/deed.cs)<br>
[CC BY-NC-SA](https://creativecommons.org/licenses/by-nc-sa/4.0/deed.cs)<br>
[CC BY-NC-ND](https://creativecommons.org/licenses/by-nc-nd/4.0/deed.cs)<br><br>

Pro projekt Pandita zatím používáme CC licence těmito dvěma způsoby.<br><br>

Ajahn Gavesako a Štěpán Chromovský používají pro svoje překlady Buddhových rozprav licenci [CC „Uveďte původ - Neužívejte komerčně - Nezpracovávejte“ 4.0 (CC-BY NC ND 4.0 Mezinárodní)](https://creativecommons.org/licenses/by-nc-nd/4.0/deed.cs). Jejich překlady i celá licenční poznámka k jejich překladům je na google disku Pandita ve složce DHAMMADESANA.WZ.CZ.<br><br>

Pro překlady Buddhových rozprav, které jsem přeložil z angličtiny, jsem použil licenci [CC „Uveďte původ“ 4.0 (CC-BY 4.0 Mezinárodní)](https://creativecommons.org/licenses/by/4.0/deed.cs). Více o mých překladech a licenci, kterou používám, najdete v článku [Jak používám licenci CC BY 4.0](jak-pouzivam-licenci-cc-by-4-0).<br><br>
