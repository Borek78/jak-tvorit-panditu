### TITULKY ČITELNÉ JAKO KNIHA

Titulky jsem se snažil tvořit tak, aby výsledný text titulků byl snadno čitelný a srozumitelný i bez video předlohy, ke které titulky vznikaly. <br><br>

Snažil jsem se nejen o to, aby byl dobře srozumitelný každý jednotlivý titulek, ale i to, aby na sebe jednotlivé titulky významově dobře navazovaly. Výsledkem je pak text, který by se měl číst podobně dobře jako kniha nebo článek v novinách.<br><br>

<a href="../assets/titulky/four-ways-of-leting-go.srt" download>Stáhnout - Čtyři způsoby...</a><br><br>
<a href="../assets/titulky/inteligence-is-not-wisdom.srt" download>Stáhnout - Inteligence...</a><br><br>
<a href="../assets/titulky/learn-to-be-at-peace-with-yourself.srt" download>Stáhnout - Učíme se být...</a><br><br>

Aby se výsledný text dobře četl, musel jsem udělat mnoho „obětí“. To znamená, že jsem často téměr úplně ignoroval původní text a přeložil jsem pouze myšlenku, která v původním textu byla.<br><br>

Například ve videu [Inteligence není moudrost](https://www.youtube.com/watch?v=W52r-greBg0) Ajahn Brahm v čase 3:50 používá tato slova.<br><br>

and it had a photo of me.<br>
[laughter]<br>
I said, "Look, see this is my book,<br>
this is me. See!" [laughter].<br><br>

Přeložil jsem je takto:<br><br>

A na ní byla moje fotka.<br>
Ukázal jsem jim tu moji fotku.<br><br>

Z textu druhého řádku je jasné, že jsem původní slova téměř vůbec nepoužil. Kdybych se více držel původních slov, tak by můj překlad vypadal spíše takto:<br><br>

A na ní byla moje fotka. A já jsem řekl:<br>
„Podívejte, toto je moje fotka a toto jsem já. Vidíte to?“<br><br>

Když byla korektura textu titulků hotová a titulky byly snadno čitelné a srozumitelné, otevřel jsem si ještě jednou soubor s titulky v Subtitle Edit, abych vše ještě jednou zkontroloval. V této fázi jsem se zaměřoval především na kontrolu časování, méně již na text titulků.

### TIŠTĚNÍ TITULKŮ

Titulky bych měl tisknout přímo do videa. To je jedna z podmínek, kterou musím splnit, abych mohl používat videa Buddhistické společnosti Západní Austrálie. Pro tištění titulků do videa používám program, který se [jmenuje HandBreak.](https://handbrake.fr/)<br><br>

Před tím než titulky do videa vytisknu, musím pro titulky zvolit vhodnou velikost, font, barvu, barvu pozadí atd. To lze udělat pomocí formátu titulků, který se jmenuje Advanced Substation Alpha (.ass)<br><br>

Formátování titulků a jejich uložení do formátu .ass lze provést přímo v programu Subtitle Edit. V horní navigační liště je položka Format a její výchozí nastavení je SubRip (.srt). Tato položka vypadá asi takto:<br><br>

Format: <span class="format">SubRip (.srt)</span><br><br>

Po kliknutí na položku Format se zobrazí seznam položek z formáty titulků, se kterými je možné v Subtitle Edit pracovat. Jedním z nich je i formát .ass. Po kliknutí na <br><br>

Advanced Sub Station Alpha (.srt)<br><br>

se objeví v horním navigačním menu velké červené písmeno A. To je vstup do rozhraní pro formátování titulků pomocí .ass.<br><br>

### ZÁVĚR

V tomto článku jsem popsal tvorbu titulků, které jsou primárně určeny pro čtení. S tímto typem titulků je možné se setkat například v kině při sledování filmu v původním znění.<br><br>

Existují ale i jiné typy titulků. Jedním z nich jsou titulky, které jsou vytvářeny tak, aby byly předlohou pro tvorbu českého znění přednášek. S trochou nadsázky by bylo možné tento typ titulků nazvat scénářem pro tvorbu českého znění či audioknihy.
