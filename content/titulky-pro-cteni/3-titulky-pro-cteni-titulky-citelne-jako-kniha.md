### TITULKY ČITELNÉ JAKO KNIHA

Podle různých studií věnuje průměrný divák 50% své pozornosti čtení titluků v případě, že je rychlost titulků 12 znaků za sekundu. Při rychlosti 18 znaků za sekundu je to už 80%. Proto jsem se snažil dělat korektury tak, aby výsledný text titulků byl snadno čitelný a srozumitelný i bez filmové předlohy, ke kterému titulky vznikaly. Snažil jsem se nejen o to, aby byl dobře srozumitelný každý jednotlivý titulek, ale i to, aby na sebe jednotlivé titulky významově dobře navazovaly. Výsledkem je pak text, který by se měl číst podobně dobře jako kniha nebo článek v novinách.<br><br>

Aby se výsledný text dobře četl, musel jsem udělat mnoho „obětí“. To znamená, že jsem často téměr úplně ignoroval původní text a přeložil jsem pouze myšlenku, která v původní textu byla.<br><br>

Například ve videu Inteligence není moudrost Ajahn Brahm v čase 3:50 používá Ajahn tato slova.<br><br>

and it had a photo of me.<br>
[laughter]<br>
I said, "Look, see this is my book,<br>
this is me. See!" [laughter].<br><br>

Tuto část jsem přeložil tatkto:<br><br>

A na ní byla moje fotka.<br>
Ukázal jsem jim tu moji fotku.<br><br>

Druhý řádek jsem asi mohl přeložit jednodušeji takto: „Ukázal jsem jim tu fotku.“ Každopádně je z něj jasné, že jsem původní slova téměr vůbec nepoužil. Kdybych se více držel původních slov, tak by můj překlad byl spíš takto:<br><br>

A já jsem řekl:<br>
„Podívejte, toto je moje fotka a toto jsem já. Vidíte to?“<br><br>

Když je korektura textu titulků hotová a titulky jsou snadno čitelné a srozumitelné, tak si soubor s titulky otevřu ještě jednou v Subtitle Edit a ještě jednou celý text kontroluji. V Subtitle Edit už se zaměřuji především na kontrolu časování, nikoli na text titulků.

### ZÁVĚR

V tomto článku jsem popsal tvorbu titulků, které jsou primárně určeny pro čtení. Popisuje v něm tvorbu titulků, na které můžeme narazit například v kině při sledování filmu v původním znění.<br><br>

Existují ale i jiné typy titulků. Jedním z nich jsou titulky, které vytvářeny tak, aby byly předlohou pro tvorbu českého znění přednášek. S trochou nadsázky by bylo možné tento typ titulků nazvat scénářem pro tvorbu českého znění. Zatím jsem tento typ titulků nevytvářel.
