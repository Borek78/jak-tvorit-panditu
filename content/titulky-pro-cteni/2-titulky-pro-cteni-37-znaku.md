## 37 ZNAKŮ

Titulkář Ajvngou na svém blogu doporučuje maximální počet znaků na řádek 37. To by bylo pro titulky k videím Ajahna Brahma, které jsem vytvářel, příliš málo. Především proto, že Ajahn mluví někdy opravdu velmi rychle. Proto jsem se při tvorbě titulků k videu Čtyři způsoby, jak se pustit snažil držet maximální rychlosti 42 znaků za sekundu, kterou doporučují profesionálové z webu titulkovani.cz.

## INSTRUKCE OD BBC

Návod na tvorbu titulků od BBC jsem objevil několik dní před tím, než začal tvořit titulky k videu Učíme se být v klidu sami se sebou. Překvapily mě v něm dvě instrukce: šířka titulků by měla být max 68% obrazovky a čtecí rychlost by měla být 160-180 slov za sekundu. <br><br>

V návodu BBC není zmínka o maximálním počtu znaků na řádek. Místo toho BBC upozorňuje na to, že šířka titulků by měla být maximálně 68% obrazovky. To určitě má svoje opodstatnění. Nikdo si asi nezformátuje text tak, aby ho mohl číst z jedné strany obrazovky na druhou. Podobné je to i s textem tohoto článku. Pokud ho čtete na na PC, tak je text někde uprostřed této stránky. <br><br>

Pokud by si divák zvykl na to, že má dostatek času na to, aby si titulky přečetl, nemusel by vůbec stihnout přečíst titulek, jehož zobrazení by trvalo neobvykle krátkou dobu. Proto autoři webu titulkovani zmínili na svém webu optimální čtecí rychlost 12 znaků za sekundu a maximální 16. V návodu BBC je ale optimální čtecí rychlost stanovená na 160-180 slov za minutu. Přestože BBC používá jiné jednotky pro čtecí rychlost, je zřejmé, že BBC klade velký důraz na malé rozdíly ve čtecí rychlosti mezi jednotlivými titulky. <br><br>

Tyto dvě instrukce měly vliv na to, jakým způsobem jsem tvořil titulky k videu Učíme se být v klidu sami se sebou: <br><br>

- pokud to bylo nutné, neváhal jsem a zvýšil jsem počet znaků na jeden řádek až na 48<br><br>

- snažil jsem se udržovat čtecí rychlost mezi 12 – 14 znaky za sekundu; k tomu mi pomáhala i instrukce, která byla dříve dostupná onlione v dokumentu Jednoty tlumočníků a překladatelů, který se jmenoval Zásady tvorby titulků. Tento dokument momentálně není k dispozici online, ale pokud se dobře pamatuji, tak jedna z instrukcí v něm zněla takto: titulek může skončit až sekundu poté, co skončila řeč.

### SUBTITLE EDIT A TEXTOVÝ EDITOR

Titulky jsem vytvářel v programu Subtitle Edit a po jejich dokončení jsem je uložil do souboru, který měl formátu .srt. Poté jsem si tento soubor otveřel v textovém editoru. Já používám Open Office, určitě je ale možné použít jakýkoli jiný textový editor, např. Word.
V textovém editoru jsem pak dělal korektury. Je to daleko snazší než pracovat s textem přímo v Subtitle Edit. Text titulků si v textovém editoru můžu zvětšit a jediné, na co se můžu soustředit, je text samotný. Rozhraní v Subtitle Edit je velmi členité a při práci s textem na mě působilo rušivě. Navíc je font v programu Subitle Edit někdy špatně čitelný. Je například velmi těžké rozlišit „i“ a „í“ - čárka nad písmenem je v Subtitle Edit téměř neviditelná.
