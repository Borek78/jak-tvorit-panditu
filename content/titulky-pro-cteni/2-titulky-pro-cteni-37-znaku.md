### 42 ZNAKŮ

Autoři návodu na titulkovani.cz doporučují, aby [maximální počet znaků na řádek včetně mezer byl 40.](https://www.titulkovani.cz/o-titulkovani/index.php?t=sirka-titulku) To bylo pro titulky k videím Ajahna Brahma příliš málo. Především proto, že Ajahn mluví někdy opravdu velmi rychle a souvisle. Proto jsem se při tvorbě titulků k videu [Čtyři způsoby, jak se pustit](https://www.youtube.com/watch?v=pkH7Qick84E) snažil držet maximálního počtu 42 znaků na řádek, o kterém píše Miroslav Pošta ve své knize Titulkujeme.

<div class="citace">
V televizích se maximum pohybuje od 30 do 37 znaků (ale zřejmě se kvůli větším obrazovkám bude zvětšovat),  v kinech, na různých fyzických nosičích (DVD apod.) a ve streamovacích službách je to pak kolem 40 nebo 42 znaků. Z jednoho průzkumu mezi evropskými titulkáři vyplynulo, že maximální počet znaků se nejčastěji pohybuje od 37 do 42 znaků. <br><br>

Miroslava Pošta<br>
Titulkujeme<br>
Audiovizuální překlad v otázkách a odpovědích<br>
str. 37

</div>

### INSTRUKCE OD BBC

[Návod na tvorbu titulků od BBC](https://bbc.github.io/subtitle-guidelines/) jsem objevil několik dní před tím, než jsem začal tvořit titulky k videu [Učíme se, jak být v klidu sami se sebou](https://www.youtube.com/watch?v=VCR0GOzAKoE&t=3s). Zaujaly mě v něm dvě instrukce: šířka titulků by měla být max 68% obrazovky a čtecí rychlost by měla být 160-180 slov za minutu. <br><br><br>

<div class="underline">Šířka titulků</div>

V návodu je zmínka o [maximálním počtu 37 znaků na řádek.](https://bbc.github.io/subtitle-guidelines/#Line-length) Ten se ale netýká online vysílání. Pro online vysílání BBC maximální počet znaků na řádek neuvádí. Místo toho upozorňuje na to, že šířka titulků by měla být maximálně 68% obrazovky (viz. obrázek níže). To určitě má svoje opodstatnění. Určitě by nebylo pohodlné číst text, který začíná na levém konci obrazovky a končí na pravém.<br><br>

{% include_relative _includes/68-percent.html %}

Po přečtení této instrukce jsem začal tvořit titulky trochu jinak. Tiitulky k přednášce [Čtyři způsoby, jak se pustit](https://www.youtube.com/watch?v=pkH7Qick84E) mají jen málokdy vyšší počet znaků na řádek než je 42. K videu [Učíme se, jak být v klidu sami se sebou](https://www.youtube.com/watch?v=VCR0GOzAKoE&t=3s) jsem častěji tvořil delší titulky: počet znaků na řádek je častěji 46, 47 či 48.
<br><br><br>

<div class="underline">Čtecí rychlost</div>
Čtecí rychlost, kterou BBC pro titulky doporučuje, je [160-180 slov za minutu.](https://bbc.github.io/subtitle-guidelines/#Changes-since-v1) Průměrný počet znaků (písmen) v jednom slově [je v angličtině 4.7.](https://wolfgarbe.medium.com/the-average-word-length-in-english-language-is-4-7-35750344870f#:~:text=The%20average%20word%20length%20in%20English%20language%20is%204.7%20characters.) <br><br>

160 x 4.7 = 752 &nbsp; &nbsp; <span> </span> znaků za minutu<br>
180 x 4.7 = 846 &nbsp; &nbsp; znaků za minutu<br><br>

752/60 = 12,53 &nbsp; &nbsp; znaků za sekundu<br>
846/60 = 14,1 &nbsp; &nbsp; &nbsp; znaků za sekundu<br><br>

Přepočteno na počet znaků za sekundu: BBC doporučuje čtecí rychlost 12,5 až 14 znaků za sekundu. Autoři webu titulkovani.cz doporučují optimální rychlost 12 znaků za sekundu, maximální 16. To jsou velmi podobné hodnoty jako doporučuje BBC. <br><br>

BBC klade trochu větší důraz na menší výkyvy ve čtecí rychlosti. Málo proměnlivá čtecí rychlost má svoje opodstatnění. Pokud je divák zvyklý na nízkou rychlost, nemusí stihnout přečíst titulek, který se na obrazovce objeví na neobvykle krátkou dobu. <br><br>

Naštěstí je čtecí rychlost jedna vlastností titulku, kterou Subtitle Edit zobrazuje a je velmi snadné zjistit, že titulek se zobrazuje na příliš krátkou či dlouhou dobu. Jedna z metod, která mi pomáhala držet se nízké čtecí rychlosti, je prodlužování titulku až na jednu sekundu poté, co přednášející domluvil. <br><br>

### SUBTITLE EDIT A TEXTOVÝ EDITOR

Titulky jsem vytvářel v programu Subtitle Edit a po jejich dokončení jsem je uložil do souboru, který měl formát .srt (SubRip). Tento .srt soubor jsem si potom otveřel v textovém editoru. Já používám Open Office, určitě je ale možné použít jakýkoli jiný textový editor, např. Word.<br><br>

V textovém editoru jsem pak dělal korektury. Je to daleko snazší než pracovat s textem přímo v Subtitle Edit. Text titulků si v textovém editoru můžu zvětšit a jediné, na co se můžu soustředit, je text samotný. Rozhraní v Subtitle Edit je velmi členité a při práci s textem na mě působilo rušivě. Navíc je font v programu Subitle Edit někdy špatně čitelný. Je například velmi těžké rozlišit „ i “ a „ í “ - čárka nad písmenem je v Subtitle Edit téměř neviditelná.
