## JAK TVOŘIT TITULKY PRO ČTENÍ

Tento článek popisuje některé moje postřehy a zkušenosti s tvorbou titulků.<br><br>

Lidská mysl rychleji přijímá informace prostřednictvím slyšení než skrze čtení. Doslovný přepis či pouhý překlad původního audio obsahu by čtenář/divák často nemusel vůbec stihnout přečíst. Proto musí tvůrce titulků obsah předlohy často zkrátit tak, aby čtenář titulky stačil přečíst. Proto se o tvorbě titulků často mluví jako o umění zkratky.<br><br>

Pro tvorbu titulků existuje několik pravidel, kterých by se měl autor titulků držet. Velmi často ale není možné držet se všech těchto pravidel a titulkář musí hledat ty pravidla, která je v dané situaci nejlepší porušit. Proto se o tvorbě titulků mluví jako o umění vyvažování. <br><br>

Pravidla pro tvorbu titulků popisují dobře tyto dva návody, které jsou v českém jazyce.<br>
https://www.titulkovani.cz/o-titulkovani/index.php?t=o-titulkovani-cz<br>
http://www.ajvngou.cz/tvorime-titulky/

Z těch zahraničních mě pak nejvíce zaujal návod britské BBC.<br>
https://bbc.github.io/subtitle-guidelines/

### SUBTITLE EDIT

Tvorbu titulků usnadňují programy pro tvorbu titulků. Bez nich by byla tvorba titulků daleko pracnější. Některé z těchto programů jsou k dispozici i zdarma. Několik z nich jsem vyzkoušel a nejvíce se mi osvědčil program, který se jmenuje Subtitle Edit. <br><br>

Odkaz na oficiální stránku programu:<br>
https://nikse.dk/SubtitleEdit<br><br>

Odkaz, na kterém si Subtitle Edit můžete stáhnout:<br>
https://github.com/SubtitleEdit/subtitleedit/releases/download/3.6.1/SubtitleEdit-3.6.1-Setup.zip<br><br>

Na Subtitle Edit se mi líbí, že mě upozorní, pokud má titulek vlastnosti, které by mít neměl. Každý titulek, který má některou z nežádoucích vlastností, zčervená. Výchozí limity, po jejichž překročení dojde ke zřervenání, jsou nastaveny takto. <br><br>

Maximální délka trvání titulku je 8s.<br>
Minimální délka trvání délky titiulky je 1s.<br>
Maximální počet znaků na řádek je 43.<br>
Maximální počet znaků za sekundu 25.<br><br>

Každý uživatel si ale výchozí nastavení může změnit.
